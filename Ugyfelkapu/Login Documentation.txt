https://www.scribd.com/doc/297797292/Az-ugyfelkapu-es-hivatali-kapu-kapcsolodas-m%C5%B1szaki-specifikacioja
KIB 21. Ajánlás Az ügyfélkapu és hivatali kapu szolgáltatásaihoz történő kapcsolódás műszaki specifikációja

 Szolgáltatási folyamat
 A szolgáltatás igénybevételi folyamat minden esetben a szolgáltatás kiválasztásával indul.
 A szolgáltatás kiválasztható a kapcsolódó szervezet rendszerében közvetlenül,
 vagy a kormányzati portálon. A bejelentkezés és az autentikáció menete mindkét esetben ugyanaz,
 a szakrendszer és a kormányzati portál is az ügyfélkapura irányít át bejelentkezési kéréssel.
 Abban az esetben, ha a felhasználó már bejelentkezett
 (a kormányzati portálon www.magyarorszag.hu, vagy más kapcsolódó szervezet szolgáltatásának
 igénybe vétele okán), az alább ismertetett 2.-4. lépések kimaradnak, erre utal az adott pontál
 zárójelben lévő megjegyzés is. 

 1. Kapcsolódás az ügyfélkapura:
 A web szerver válaszában átirányítja a felhasználó  böngészőjét az ügyfélkapu webszerveréhez,
 bejelentkezési kéréssel.
 
 2. Bejelentkezési űrlap lekérése:
 A böngésző  elkéri a webszervertől a bejelentkezési űrlapot. (Csak abban az esetben,
 ha eddig még nem volt bejelentkezve a felhasználó.)
 
 3. Bejelentkeztetés:
 A webszerver kiszolgálja a böngészőt, és megjelenik az űrlap a felhasználó számára.
 (Csak abban az esetben, ha eddig még nem volt bejelentkezve a felhasználó.)
 
 4. Bejelentkezés:
 A bejelentkezési név és jelszó kitöltése után a felhasználó elküldi az űrlapot az
 ügyfélkapunak, ahol megtörténik az ügyfél azonosítása.
 (Csak abban az esetben, ha eddig még nem volt bejelentkezve a felhasználó.)
 
 5. Kapcsolódás a cél kiszolgálóhoz:
 Amennyiben az authentikáció rendben lezajlott, az ügyfélkapu létrehoz egy egyedi tranzakciós
 kódot a felhasználó számára, és átirányítja
 a felhasználó böngészőjét a cél portálra, ami a „Kormányzati portálon megjelenő szolgáltató”
 esetében azonos a kormányzati portállal,
 míg a „Önálló portálon megjelenő  szolgáltató” esetében a szervezet saját portálja.
 
 6. Szolgáltatás igénybevétele:
 Az ügyfélkapu a sikeres hitelesítés végeztével átirányítja a felhasználót a szervezet által
 megadott címre, és paraméterként átadja a tranzakciós kódot, valamint a csatlakozó szervezet
 által készített rendszer (a továbbiakban szakrendszer) által átadott target paramétert
 változtatás nélkül. Ez utóbbi alapján tudja a szakrendszer megállapítani, hogy a felhasználó
 melyik szolgáltatást akarja igénybe venni a szakrendszeren belül. a. Azon szakrendszer
 esetében, ahol több szolgáltatás is rendelkezésre áll (külön címek alatt), nem lehet több
 címet megadni, amelyre az ügyfélkapu visszairányít. Ezért készíteni kell egy oldalt, amelyre
 az ügyfélkapu visszairányít, és a target paramétert feldolgozva eldönti, hogy a szakrendszeren
 belül melyik szolgáltatásra kell a felhasználót tovább irányítani. Esetleg ez az
 oldal kérheti be a szakrendszer által nyilvántartott egyedi azonosítót (amennyiben ilyen
 képzésére, illetve használatára az adott szervezet jogosult), tehát azonosíthatja a
 felhasználót a saját metódusa szerint.

 7. Tranzakciós kód ellenő részének kérése:
 A „Kormányzati portálon megjelenő szolgáltató” esetében ezt elvégzi a kormányzati portál, míg az „Önálló portálon megjelenő szolgáltató”
 esetében a szolgáltatónak kell – a központi rendszer szolgáltatását igénybe véve – erről gondoskodni.

 8. Tranzakciós kód rendben:
 Sikeres tranzakciós kód ellenőrzés esetén a válasz tartalmazza a tranzakciós kódot, a kapcsolati kódot, az azonosított ügyfél nevét,
 email címét, minősítését (azt, hogy az ügyfél ideiglenes vagy végleges regisztrációval rendelkezik-e).
 
 9. Szervezeti azonosítás:
 Ha a szolgáltatást igénybevevő szervezet jogszerűen rendelkezik az ügyfél személyazonosítására alkalmas természetes személyazonosító
 adataival (saját adatbázisból) lehetősége van arra, hogy tranzakciós kód ellenőrzése mellett az ügyfélkapu viszontazonosítás
 szolgáltatását is igénybe vegye. Így a bejelentkezettség ellenőrzését követően az ügyfélkapu regisztrációs adatbázisában tárolt
 személyazonosító adatokkal összehasonlítva ellenőrizheti az általa nyilvántartott/kezelt személyazonosító adatokat. (A válasz csak az
 egyezőségre utaló IGEN, vagy NEM lehet)
 
 10. Szolgáltatás nyújtása:
 Az ügyfélkapu elvégzi az ügyfél-azonosítást, ezt követően a szolgáltató feladata az ügyfél ügyfélkapuja minősítésének meghatározása,
 azaz az ügyfélről esetlegesen nyilvántartott adatok (pl. képviseleti jogosultság), és a viszontazonosítás (ha szükséges) eredményének
 igénybevételével a jogszabályi előírások alapján meghatározni a bejelentkezett ügyfél jogosultságait saját szolgáltatásaira vonatkozóan.
 Itt lehet – szükség esetén – az ügyfélkapu ideiglenes jellegére vonatkozó információt is figyelembe venni.


 Bejelentkezés

 A bejelentkezéskor az ügyfélkapu azonosítja a felhasználót. Az azonosítás mindig a felhasználói név (amely nem törvényszerűen
 azonos a viselt névvel vagy más nyilvántartott névvel, de lehet az is, viszont a felhasználói névvel szemben biztonsági okokból
 követelmény az unicitás, de az soha nem kerül továbbadásra a szolgáltatásnyújtó felé) megadásával történik. A hitelesítés ebben az
 esetben jelszó megadással történik. Ez az egyszeri bejelentkezés biztosítja a szervezetek felé a hiteles azonosítás lehetőségét.
 Bejelentkezésre, ha a felhasználó az adott szervezet oldaláról választja ki a szolgáltatást, csak az adott szervezet adott
 szolgáltatásának kiválasztása után kerül sor, ez adja az ügyfélkapu számára azt a működési lehetőséget, hogy a sikeres bejelentkezés
 után tovább tudja adni a felhasználót a kiválasztott szervezet kiválasztott szolgáltatásához. A bejelentkezés a Kormányzati Portálon
 történik.
 Ennek szintaktikája: https://gate.gov.hu/sso/ap/ApServlet?partnerid=<....>&target=<....>
 Teszt rendszer esetén: https://test.gate.gov.hu/sso/ap/ApServlet?partnerid=<....>&target=<....>
 Az ügyfélkapu bejelentkeztető moduljánál (SSO) regisztráltatni kell azon szolgáltatásokat melyek eléréséhez az ügyfélkapuba történő
 bejelentkezés szükséges (ez a csatlakozási folyamat során történik meg). Az SSO modul ezen regisztráció alapján tudja, hogy a be- és
 kijelentkezés után milyen címre kell a felhasználót irányítani. Már itt megemlítjük, hogy a regisztrációra min-den új szolgáltató
 csatlakozásakor csak egyszer van szükség, ilyenkor az SSO modul partner adatbázisába felvételre kerül egy új bejegyzést, amely
 tartalmazza az új szolgáltató partnerid-ját, a két címet (ahova bejelentkezés után és ügyfélkapuból való kilépéskor irányítódik a
 felhaszná-ló), a szolgáltató leírását, a rendszert készítő cég nevét, valamint a kapcsolattartó nevét, telefon-számát és e-mail címét.
 A sikeres bejelentkezés utáni átirányítás során a tranzakciós kód és a target paraméter az átirá-nyító URL-ben átadásra kerül a
 célrendszernek. A tranzakciós kódot a célrendszer URL kódolva (URL Encoding) kapja, így URL dekódolás szükséges a használata előtt.


 Tranzakciós kód ellenőrzése
 
 A tranzakciós kód ellenőrzésének a célja, hogy a csatlakozott szervezet meggyőződjön arról, hogy az adott felhasználó valóban sikeresen
 authentikálta magát az ügyfélkapun. Sikeres bejelentkezés után az ügyfélkapu bejelentkeztető modulja átirányítja a felhasználó
 böngészőjét a kiválasztott portál megfelelő szolgáltatására. Az átirányítás egyik paramétere a sikeres bejelentkezéskor generált, a
 bejelentkezés idején érvényes egyedi azonosító: a tranzakciós kód.
 Példa az átirányító linkre:
 https://ebev.apeh.hu/loginkr.jsp?SAMLart=AAEILp%2BPcIPfl5VrMiKSZAvBZwyaav1Z1zn3nLBt4BHgRlSSliIZAxYl&TARGET=ebev
 Biztonsági szempontból szükség van arra, hogy a megcímzett rendszer az ügyfélkapu ezt biztosító moduljával ellenőriztesse, hogy a
 megkapott tranzakciós kód valóban érvényes bejelentkezést takar. A tranzakciós kód ellenőrzési kérésre küldött válaszüzenetben a
 csatlakozott szervezet hozzájut az ügyfél kapcsolati kódjához is, amelynek segítségével az ügyintézési folyamat során a hivatali kapu
 leírás 14.6. fejezetében leírt módon dokumentumokat tud küldeni az ügyfél értesítési tárhelyére. Válaszüzeneteket az ügyféltől azonban
 nem tud fogadni.